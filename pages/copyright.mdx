# Copyright en licenties

In het Digital Art Lab worden innovatieve experimenten, pilots en workshops uitgevoerd. Deze leiden altijd tot nieuwe kennis en soms zelfs tot een succesvol product/prototype. Als gesubsidieerde instelling doen we die kennis op met gemeenschapsgeld. We vinden het daarom belangrijk die kennis ook weer vrij beschikbaar te stellen.

Dat doen we op een paar manieren:

* We delen het proces en de resultaten op onze website
* We delen de kennis in onze documentatie
* We delen de code op [GitHub](https://github.com/digitalartlab)

## Licenties

We gebruiken twee verschillende licenties: Creative Commons en GNU General Public License (GPL). Vrijwel alles dat we doen, valt onder Creative Commons. De enige uitzondering is code: dat valt onder de GNU General Public License (GPL).

### Creative Commons BY-NC-SA 4.0

<a href="https://creativecommons.org/licenses/by-nc-sa/4.0/deed.nl" target="_blank" className="inline-flex gap-1 mt-4">
<img src="https://mirrors.creativecommons.org/presskit/icons/cc.svg?ref=chooser-v1" className="w-8" />
<img src="https://mirrors.creativecommons.org/presskit/icons/by.svg?ref=chooser-v1" className="w-8" />
<img src="https://mirrors.creativecommons.org/presskit/icons/nc-eu.svg?ref=chooser-v1" className="w-8" />
<img src="https://mirrors.creativecommons.org/presskit/icons/sa.svg?ref=chooser-v1" className="w-8" />
</a>


Documentatie, ontwerpen, prototypes en andere kennis die we ontwikkelen vallen onder de Creative Commons Naamsvermelding - Niet Commercieel - Gelijk Delen 4.0 licentie (CC BY-NC-SA 4.0). Dat betekent dat je ons werk mag hergebruiken en aanpassen, mits je de bron vermeld en de kennis op dezelfde manier vrij beschikbaar stelt. Ook mag je het niet commercieel gebruiken.

[**Bekijk details op creativecommons.org â†—**](https://creativecommons.org/licenses/by-nc-sa/4.0/deed.nl)

### GNU GPLv3

<a href="https://www.gnu.org/licenses/gpl-3.0.html" target="_blank" className="inline-block mt-4">
<img src="https://www.gnu.org/graphics/gplv3-or-later.png" className="w-16" />
</a>

Code die we ontwikkelen valt onder de GNU General Public License (GPL) v3. Dat is een sterke copyleftlicentie. Je mag de code hergebruiken, aanpassen en verspreiden. Je moet dan wel de bron vermelden en de code onder dezelfde licentie vrij beschikbaar stellen.

[**Bekijk details op gnu.org â†—**](https://www.gnu.org/licenses/gpl-3.0.html)

## Copyright

Met zowel medewerkers als freelancers hebben we afgesproken dat ze de rechten van het werk dat ze doen bij het Digital Art Lab overdragen aan CKC & partners. Daardoor kunnen we de kennis die we opdoen hergebruiken en vrij beschikbaar stellen.

Als je je als vrijwilliger wilt aansluiten bij een project, vragen we je wel om een overeenkomst te tekenen. Daarin staat dat je de rechten van jouw werk in dat project overdraagt aan CKC & partners.

Als je als bezoeker zelf iets maakt in het Digital Art Lab, behoud je daar natuurlijk zelf de rechten van.

## Commercieel gebruik

Als je een project dat onder de Creative Commons-licentie valt commercieel wilt gebruiken of je aanpassingen niet publiek wilt delen, moet je een losse licentie met ons afsluiten. [Neem dan contact met ons op](https://digitalartlab.nl/contact).

## Relatiebeding

Als je als medewerker of freelancer bij het Digital Art Lab werkt, staat er een relatiebeding in je contract. Dat betekent dat je geen klanten van CKC & partners mag benaderen om dezelfde diensten als ons te leveren. Zo mag je bijvoorbeeld niet op eigen houtje een workshop lasersnijden aan onze leerlingen gaan geven, want die service bieden we zelf ook aan. Buiten ons werkgebied (Zoetermeer en omstreken) mag je dat natuurlijk wel doen.

Het opzetten van een Lab naar model van het Digital Art Lab binnen andere culturele en/of educatieve instellingen mag alleen met schriftelijke toestemming van CKC & partners. We bieden daar zelf namelijk consultancydiensten voor aan.

Klinkt allemaal heel streng, maar de samenvatting is: overleg het eerst even. We zijn best redelijk ðŸ˜‰

## Voorbeeld: 3D scanner

De 3D scanner is een mooi voorbeeld van hoe de licentie in de praktijk werkt. De ontwerpen e.d. zijn beschikbaar onder Creative Commons, de code onder GPLv3. Je kunt dus zelf een 3D scanner bouwen, zolang je maar vermeldt dat wij de oorspronkelijke ontwerpen hebben gemaakt.

Verbeter je het ontwerp of de code, dan moet je die verbeteringen ook weer vrij beschikbaar stellen onder dezelfde licenties. Zo maken we het project samen nog beter.

Wil je een 3D scanbedrijf beginnen op basis van onze ontwerpen? Dan moet je een commerciÃ«le licentie afsluiten, want de Creative Commons licentie staat commercieel gebruik niet toe.
